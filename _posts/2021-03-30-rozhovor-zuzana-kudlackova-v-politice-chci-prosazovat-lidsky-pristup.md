---
layout: post
category: blog
published: true
title: 'Zuzana Kudláčková: V politice prosazuji především lidský přístup'
date: '2021-03-30'
author: Piráti Jihočeský kraj
image: 2021/zk1.jpg

description: 'Zuzana Kudláčková je jednou z kandidátek pro blížící se volby do Poslanecké sněmovny. V současné době je členkou bytové komise, městskou zastupitelkou a předsedkyní zastupitelského klubu Pirátů v Českých Budějovicích. Čemu se věnuje, co je to housing first a proč chce být poslankyní?'
tags:
  - Volby
  - České Budějovice
  - Zuzana Kudláčková
---
**Zuzana Kudláčková je jednou z kandidátek pro blížící se volby do Poslanecké sněmovny. V současné době je členkou bytové komise, městskou zastupitelkou a předsedkyní zastupitelského klubu Pirátů 
v Českých Budějovicích. Čemu se věnuje, co je to housing first a proč chce být poslankyní?**

**Jak dlouho jsi Pirátka?**

Začátek mé spolupráce s Piráty sahá až ke krajským volbám v roce 2016. Členkou jsem se stala v roce 2018.

**A důvod?**

Piráti mě zaujali hlavně programem, když jsem hledala, koho vlastně budu v krajských volbách v roce 2016 volit. Už předtím jsem se aktivně zajímala o život v našem městě, 
byla jsem členkou územní skupiny a snažila se tímto způsobem zlepšit prostředí Českých Budějovic. Tehdy jsem ale zjistila, že politika funguje jinak a jenom tohle nestačí.

**Kandidovala jsi tedy v roce 2018 do zastupitelstva Českých Budějovic. Co se pak podařilo změnit? Naplnila politika tvé očekávání?**

On je velký rozdíl mezi opozicí a vládnoucí koalicí. Mnohdy, když mluvím s lidmi, uvědomuji si, že to není úplně zřetelné. My jsme v opozici, získali jsme při těch volbách v roce 2018 šest mandátů, 
máme tedy šest zastupitelů. Sami bychom těžko mohli udělat velké změny a práce v opozici je proto mnohem složitější. Samozřejmě se ale snažíme. Kontrolujeme, ověřujeme informace, přicházíme s vlastními návrhy, 
kterými chceme naplnit náš program. Spolupracujeme s politiky, kteří s námi spolupracovat chtějí. 

**Co konkrétně je tvým oborem?**

Už od začátku mého působení v politice to byly sociální věci a lidská práva. Hodně se zajímám o bydlení, absolvovala jsem hodně cest kvůli tomu, abych zjistila, jak to funguje jinde. 
Bydlení je jednou ze základních potřeb člověka a mělo by tak být němu i přistupováno. Řeším projekty dostupného bydlení a třeba Housing first, což je projekt pro zabydlování lidí bez domova.

**Můžeš to nějak přiblížit?**

Jasně, jde o program, který vyvinul již na začátku devadesátých let Dr. Sam Tsemberis v New Yorku a jedná se o velmi úspěšnou formu boje s bezdomovectvím. Vychází z toho, že když člověk bydlí, tak je to prospěšné jak pro něj, tak i pro všechny ostatní. Snižuje to míru negativních jevů, zadlužení, kriminalitu, zhoršující se zdraví. Bydlící člověk se může vrátit do práce. Ten hlavní rozdíl oproti původně zažitému modelu sociálního bydlení je v tom, že se nečeká, až si člověk sám všechny ty problémy vyřeší, najde si práci atd. 

**A lidská práva? To je další tvůj obor.**

Ano. Při všem, co dělám, vycházím z toho, že politika by neměla být prospěchářská a pouze pro elity. Věřím, že respekt si v naší společnosti zaslouží každý jedinec, a to se dotýká prakticky všeho. 

**Živí tě politická práce?**

No, práce zastupitelky mě neživí, za to mám jednotky tisíc korun po zdanění. Dělám ale pak ještě na částečný úvazek asistentku poslanci Lukáši Koláříkovi, to je můj hlavní zdroj příjmů.  

**Když se dostaneš do Sněmovny, co tam budeš dělat?**

Zůstanu především u svých oborů a ve všem, co budu moci ovlivnit, se budu snažit prosazovat lidský přístup. Právě ten bych chtěl přenášet do politiky. 
Když se na mě někdo obrátí s reálným problémem, už v současné době se snažím najít a navrhnout systémové řešení, které by ho řešilo. Jak jsem říkala, 
respekt si zaslouží každý občan, ke všem by mělo být přistupováno stejně. O to se chci zasazovat.

**Děkuju za rozhovor.**