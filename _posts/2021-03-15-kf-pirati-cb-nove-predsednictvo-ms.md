---
layout: post
category: blog
published: true
title: 'Piráti Českobudějovicko si zvolili nové předsednictvo místního sdružení'
date: '2021-03-15'
author: Piráti Jihočeský kraj
image: 2021/pms_cb.png

description: 'Piráti Českobudějovicko si zvolili nové předsednictvo. Předsedou se stal Jan Novák, zakládající člen místního sdružení, zastupitel v Týně nad Vltavou a člen zastupitelstva Jihočeského kraje. Místopředsedy se stali Zuzana Kudláčková a Jan Hošek, oba zastupitelé v Českých Budějovicích.'
tags:
  - České Budějovice
  - Události

---
**Piráti Českobudějovicko si zvolili nové předsednictvo. Předsedou se stal Jan Novák, zakládající člen místního sdružení, zastupitel v Týně nad Vltavou a člen zastupitelstva Jihočeského kraje. 
Místopředsedy se stali Zuzana Kudláčková a Jan Hošek, oba zastupitelé v Českých Budějovicích.**

*„Především bych si přál, abychom táhli - tak jako jsme to dělali vždycky - všichni za jeden provaz, abychom měli pirátskou komunitu, kde se všichni budeme cítit mezi sebou dobře. S touhle myšlenkou 
jsme místní sdružení Českobudějovicko s Ivošem Vlasatým a Vláďou Malínským v roce 2015 zakládali a jsem rád, že ji tu stále držíme, za to všem děkuji. Důležité je poučit se z chyb, které jsme nasekali, 
ne před nimi strkat hlavu do písku,“* uvedl ke svému zvolení Jan Novák.

Nové předsednictvo bude pokračovat s veřejnými jednáními online, a to jednou za 14 dní od 20 hodin. První setkání bude 18. 3. 2021. Mezi zásadní úkoly bude patřit rozvoj členské základny a počtu příznivců, 
spolupráce na volební kampani do Poslanecké sněmovny a následná příprava na volby do zastupitelstev v českobudějovickém okrese.





