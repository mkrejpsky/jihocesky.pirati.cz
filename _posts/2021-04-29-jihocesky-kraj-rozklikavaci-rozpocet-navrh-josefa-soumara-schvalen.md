---
layout: post
category: blog
published: true
title: 'Jihočeský kraj bude mít veřejný rozklikávací rozpočet na úroveň faktur, návrh Josefa Soumara byl schválen zastupitelstvem'
date: '2021-04-29'
author: Luboš Kudláček
image: 2021/rr.png
description: 'Na dnešním jednání zastupitelstva byla dle původního návrhu Josefa Soumara (Piráti) ze dne 17. prosince 2021 schválena podoba veřejného rozklikávacího rozpočtu Jihočeského kraje až na úroveň jednotlivých faktur. Transparence je jednou ze základních součástí pirátského programu a jednou z jeho hlavních myšlenek. Jakýkoli občan bude mít od května 2021 na webových stránkách Jihočeského kraje možnost podívat se na hospodaření s veřejnými penězi. K dalšímu vylepšení dojde do konce roku.'
tags:
  - zastupitelstvo
  - Finance
  - transparentnost
---

**Na dnešním jednání zastupitelstva byla dle původního návrhu Josefa Soumara (Piráti) ze dne 17. prosince 2021 ([tisková zpráva zde](https://jihocesky.pirati.cz/tiskove-zpravy/krajsky-rozklikavaci-rozpocet/)) 
schválena podoba veřejného rozklikávacího rozpočtu Jihočeského kraje až na úroveň jednotlivých faktur. Transparence je jednou ze 
základních součástí pirátského programu a jednou z jeho hlavních myšlenek. Jakýkoli občan bude mít od května 2021 na webových stránkách 
Jihočeského kraje možnost podívat se na hospodaření s veřejnými penězi. K dalšímu vylepšení dojde do konce roku.**

*„Každý občan Jihočeského kraje si může dohledat konkrétní faktury a dodavatele přehledně a srozumitelně na jednom místě. Kontrola moci a 
mocných patří mezi základní pilíře našeho programu a bezesporu zvyšuje důvěru v politiku. Jihočeský kraj tak jde příkladem všem svým obcím i 
ostatním krajům v České republice. Děkuji za podporu kolegyním a kolegům zastupitelům, rovněž vedení kraje za konstruktivní diskusi,“* 
okomentoval dnešní hlasování na jednání zastupitelstva Josef Soumar.

Z předložených návrhů bylo pro realizaci rozklikávacího rozpočtu vybráno rozšíření současného účetního software společnosti Gordic, 
který již krajský úřad používá. Z nabízených možností se jedná o jednoduché řešení za nízkou cenu. Zastupitelé předložený návrh vzali 
na vědomí a souhlasí s navrženým řešením.

K dalšímu vylepšení současné podoby by mělo dle usnesení schváleného zastupitelstvem dojít do konce letošního roku.

*„Rozklikávací rozpočet bude ještě doplněn o funkci dalšího propojení dat, kdy bude možné rozkliknout konkrétní fakturu přímo z 
jednotlivých částí v sekci výdajů. V současné podobě bude sice možné všechny faktury v aplikaci najít, ale tato část není úplně 
uživatelsky přívětivá, další vylepšení tedy bude následovat a k jeho realizaci dojde do konce roku 2021,“* dodal Josef Soumar.

Vzhledem k ochraně osobních údajů bude krajský rozklikávací rozpočet upravován i v mezidobí a průběžně tak, aby byly zveřejněné údaje v souladu se zákonem.
Rozklikávací rozpočet bude k dispozici na webových stránkách kraje [https://kraj-jihocesky.cz/](https://kraj-jihocesky.cz/)

O práci v krajském zastupitelstvu budou Piráti dále informovat, sledovat je můžete na [na Facebooku](https://www.facebook.com/pirati.jck) a 
[na webu](https://jihocesky.pirati.cz/).
